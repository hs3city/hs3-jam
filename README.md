# Hackerspace Trójmiasto Community Jam



## Czym jest HS3 Community Jam?

HS3 Community Jam (w skrócie **HS3 CJ**) jest wyzwaniem [społeczności Hackerspace Trójmiasto](https://discord.com/channels/762566311930101761/782982687266177027/782986420364247050). Udział w nim może wziąć każda osoba zarejestrowana i aktywna [na Discord Hackerspace Trójmiasto](https://discord.gg/C7b4JNvw3a).

Na czym polega nasze wyzwanie? Każdy z członków internetowego forum może przedstawić swój pomysł na prosty program, następnie każdy z nas może przedstawić realizację tego pomysłu w postaci kodu. Dla zwycięzcy każdej edycji czeka **nagroda rzeczowa do wartości 150 zł**. Każde wyzwanie składa się z 5 etapów:

| Numer | Faza | Czas Trwania (dni) |
|----------|--------|-------------------------|
| 1 | Propozycje projektów | 7 |
| 2 | Głosowanie  | 2 |
| 3 | Realizacja projektów | 14 |
| 4 | Głosowanie | 3 |
| 5 | Wręczenie Nagród | ? |

## Szczegółowy opis poszczególnych etapów projektu

### Faza 1 Pomysły

Składamy pomysł na zadanie programistyczne w dedykowanym wątku na naszym forum. Każdy może to zrobić!

#### Jak trudne powinny być pomysły?

Umówmy się, że skala trudności nie powinna przekraczać umiejętności początkującego programisty. Czyli osoba z doświadczeniem mniejszym niż rok (komercyjnym albo edukacyjnym) powinna być w stanie stworzyć zaproponowany program bez nadmiernego obciążenia.

#### Jak ogólne powinny być pomysły?

To zależy od samego pomysłu. Przy zadaniach algorytmicznych staramy się jasno komunikować co ma być na wejściu a co na wyjściu programu. Przy koncepcjach udogodnień albo programów użytkowych można pozwolić sobie na bardziej ogólne opisy. **Tutaj ważna informacja dla oceniających: im ogólniejszy opis, tym lepiej powinniśmy oceniać kreatywność rozwiązania zgodnie ze swoją subiektywną opinią**.

#### Czy można pracować grupowo?

Nie można kodować w grupie. Pytać o rady zawsze warto, ale nie o konkretne rozwiązania.

### Faza 2 Głosowanie

W tej fazie każdy z nas ma możliwość oddania trzech głosów na trzy wybrane projekty jeśli liczba proponowanych zadań jest większa niż 6 albo jednego głosu jeśli liczba proponowanych zadań jest mniejsza lub równa 6 wg wzoru:

1 głos <= 6 zadań < 3 głosy

Faza głosowania trwa **dwa dni dłużej niż faza dzielenia się pomysłami** po czym przechodzimy do fazy realizacji.

Pomysł z największą liczbą głosów zostaje wybrany jako temat wyzwania HS3 Community Jam.

#### Jak głosujemy?

Projekty zebrane w pierwszej frazie dostaną pseudo-losowe emotikony. Wybór emotki (reakcji) to głos oddany na dany projekt.

### Faza 3 Realizacja projektów

Każdy z uczestników tworzy **prywatny** projekt w swoim repozytorium. Pod koniec fazy repozytorium trzeba udostępnić dla **Szymona** (szymon#4719) w prywatnej wiadomości. Projekty są następnie kopiowane do repozytorium wyzwania i odpowiednio anonimizowane przed wyborem najlepszego. Faza trwa dwa tygodnie! Do wiadomości prosimy zamieszczać krótkie komentarze dlaczego coś zostało zrobione tak a nie inaczej ;)

### Faza 4 Wybór zwycięzcy

W tej fazie **mamy 3 dni** na wybranie zwycięskich (naszym zdaniem) projektów. Każdy z uczestników ma **1 głos do oddania**, przy czym nie można głosować na siebie! W przypadku remisu będziemy ścigać naszych użytkowników, którzy nie odpowiedzili na wyzwanie. W ostateczności wybrane zostaną dwie nagrody :)

Zwycięski projekt trafia do repozytorium HS3 Community Jam do sekcji `Hall of Fame`.

### Faza 5 Regeneracja i podróż kuriera

W tej fazie odpoczywamy przed następnym turniejem a do zwycięzcy wędruje nagroda.

## Nagrody

Każdy ze zwycięzców wybiera jedną nagrodę (do 150 zł) i czeka na przyjazd kuriera.

##### Drobnym Drukiem

Moderator Community Jam (szymon#4719) może oddać 3 głosy na rozwiązania projektów. Moderator nie może startować w rozgrywkach.

Wyzwanie wzorujemy na: [Java-Discord community jam](https://github.com/Java-Discord/community-jam).
