# Hackerspace Community Jam



## Czym jest HS Community Jam?

HS Community Jam (w skrócie **HS CJ**) jest wyzwaniem [internetowej społeczności HackerSpace](https://discord.com/channels/762566311930101761/782982687266177027/782986420364247050). Udział w nim może wziąć każda osoba zarejestrowana i aktywna na forum Discord.

## Fazy

### Faza 1: Propozycje projektów

Składamy pomysł na zadanie programistyczne w dedykowanym wątku na naszym forum. Każdy może to zrobić! Faza trwa tydzień, po czym przechodzimy do następnej fazy...

### Faza 2: Głosowanie

W tej fazie każdy z nas ma możliwość oddania trzech głosów na trzy wybrane projekty jeśli liczba proponowanych zadań jest większa niż 6 albo jednego głosu jeśli liczba proponowanych zadań jest mniejsza lub równa 6 wg wzoru:

1 głos <= 6 zadań < 3 głosy

Faza głosowania trwa **dwa dni** po czym przechodzimy do fazy realizacji.

Pomysł z największą liczbą głosów zostaje wybrany jako temat wyzwania HS Community Jam.

### Faza 3: Realizacja projektów

Każdy chętny uczestnik tworzy projekt w swoim repozytorium. Link do repozytorium wrzucany jest na forum pod koniec fazy (można tworzyć w repozytoriach prywatnych, ale pod koniec fazy trzeba je upublicznić). Faza trwa dwa tygodnie! Do linków prosimy zamieszczać krótkie komentarze dlaczego coś zostało zrobione tak a nie inaczej ;)

### Faza 4: Wybór zwycięzcy!

W tej fazie **mamy 3 dni** na wybranie zwycięskich (naszym zdaniem) projektów. Każdy uczestnik ma 1 głos do oddania*[1]*, z czego nie można głosować na siebie!

Zwycięski projekt trafia do repozytorium Community Jam do sekcji `Hall of Fame`.

### Faza 5: Regeneracja i podróż kuriera

W tej fazie odpoczywamy przed następnym turniejem a do zwycięzcy wędruje jego nagroda.

## Nagrody

Każdy zwycięzca wybiera jedną książkę (do 150 zł) i dostaje ją świeżą prosto na swój czytnik albo biblioteczkę.

## Drobym Drukiem

*[1]* Głos moderatora Community Jam (szymon) liczy się za 3 punkty. Nie może on za to startować w rozgrywkach.

Wyzwanie wzorujemy na: [Java-Discord community jam](https://github.com/Java-Discord/community-jam).
